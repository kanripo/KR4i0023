# -*- mode: mandoku-view; -*-
#+TITLE: 韻語陽秋
#+DATE: 2015-08-25 00:44:54.838871
#+PROPERTY: ID KR4i0023
#+PROPERTY: BASEEDITION WYG    
#+PROPERTY: JUAN 提要
<pb:KR4i0023_WYG_000-1a>¶
欽定四庫全書　　　　　集部九¶
　韻語陽秋　　　　　　　詩文評類¶
　　提要¶
　　　　(臣/)等謹案韻語陽秋二十巻宋葛立方撰立¶
　　　　方字常之自號嬾真子丹陽人紹興戊午進¶
　　　　士官至吏部侍郎是編雜評諸家之詩不甚¶
　　　　論句格工拙而多論其意㫖之是非故曰陽¶
　　　　秋用晉人語也其中如偏重釋氏謂歐陽修¶
<pb:KR4i0023_WYG_000-1b>¶
　　　　夢見十王得知罪福後亦信佛之類未免虚¶
　　　　誣議屈原自沈為不知命之類未免偏駁論¶
　　　　李杜蘇黄皆相輕相詆未免附㑹以江淹雜¶
　　　　擬赤玉隠瑤溪句為謝靈運之作以蘇軾老¶
　　　　身倦馬河堤永踏盡黄榆綠槐影句為杜甫¶
　　　　之詩以李白解道澄江浄如練令人長憶謝¶
　　　　元暉句為襲鄭谷之語亦未免小有舛誤然¶
　　　　大㫖持論甚正而不至如劉履諸人以理談¶
<pb:KR4i0023_WYG_000-2a>¶
　　　　詩之迂濶在宋人詩話之中猶為善本也乾¶
　　　　隆四十二年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4i0023_WYG_000-3a>¶
韻語陽秋原序¶
懶真子既上宜春之印歸休於吳興泛金溪上我先人¶
之弊廬歸愚識夷塗㳺宦泯捷徑湛然胷次不掛一絲¶
而多生習氣尚牽蠧簡雖不能如毛萇鄭康成泥䖝魚¶
之注又不能如虞卿李徳裕著窮愁之書未諳王氏之¶
青箱懶問董生之朱墨獨喜讀古今人韻語披吟紬繹¶
每畢景忘倦凢詩人句義當否若論人物行事髙下是¶
非輒私斷臆處而歸之正若背理傷道者皆為說以示¶
<pb:KR4i0023_WYG_000-3b>¶
勸戒書成號韻語陽秋昔晉人禇裒為皮裏陽秋言口¶
絶臧否而心存涇渭余之為是也其深愧於斯人哉若¶
孫盛檀道鸞鄧粲各有晉陽秋是皆不畏人旤天刑率¶
意而作如昌黎公所云者也余也非唯不敢亦不暇隆¶
興甲申中元丹陽葛立方書¶
