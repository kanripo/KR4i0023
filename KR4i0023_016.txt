# -*- mode: mandoku-view; -*-
#+TITLE: 韻語陽秋
#+DATE: 2015-08-25 00:44:55.109574
#+PROPERTY: ID KR4i0023
#+PROPERTY: BASEEDITION WYG    
#+PROPERTY: JUAN 卷十六
<pb:KR4i0023_WYG_016-1a>¶
欽定四庫全書¶
　韻語陽秋巻十六　　　　宋　葛立方　撰¶
老杜詩云東閣官梅動詩興還如何遜在揚州按遜傳¶
　無揚州事而遜集亦無揚州梅花詩但有早梅詩云¶
　兎園標物序驚時最是梅䘖霜當露發映雪凝寒開¶
　枝横却月觀花繞凌風䑓應知早飄落故逐上春來¶
　杜公前詩乃逢早梅而作詩故用何遜事又意却月¶
　凌風皆揚州䑓觀名爾近時有妄人假東坡名作老¶
<pb:KR4i0023_WYG_016-1b>¶
　杜事實一編無一事有據至謂遜作揚州法曹廨舎¶
　有梅一株遜吟詠其下豈不誤學者¶
白樂天詩多說别花如紫微花詩云除却微之見應愛¶
　世間少有别花人薔薇花詩云移他到此須為主不¶
　别花人莫使看今好事之家有竒花多矣所謂别花¶
　人未之見也鮑溶作仙檀花詩寄袁徳師侍御有欲¶
　求御史更分别之句豈謂是耶¶
白樂天作中書舎人入直西省對紫薇花而有詠曰絲¶
<pb:KR4i0023_WYG_016-2a>¶
　綸閣下文章静鐘鼓樓中刻漏長獨坐黄昏誰是伴¶
　紫薇花對紫薇郎後又云紫薇花對紫薇翁名目雖¶
　同則此花之珍艶可知矣爪其本則枝葉俱動俗謂¶
　之不耐癢花自五月開至九月尚爛漫俗又謂之百¶
　日紅唐人賦詠未有及此二事者本朝梅聖俞時注¶
　意此花一詩贈韓子華則曰薄膚癢不勝輕爪嫩幹¶
　生宜近禁廬一詩贈王景彛則曰薄薄嫩膚搔鳥爪¶
　離離碎葉翦城霞然皆著不耐癢事而未有及百日¶
<pb:KR4i0023_WYG_016-2b>¶
　紅者胡文恭在西掖前亦有三詩其一云雅當飜藥¶
　地繁極曝衣天注云花至七夕猶繁似有百日紅之¶
　意可見當時此花之盛省吏相傳咸平中李昌武自¶
　别墅移植于此晏元獻嘗作賦題於省中所謂得自¶
　羊墅來從召園有昔日之綘老無當時之仲文是也¶
杜子美居蜀累數年吟詠殆遍海棠竒艶而詩章獨不¶
　及何耶鄭谷詩云浣花溪上堪惆悵子美無情為發¶
　揚是已本朝名士賦海棠甚多往往皆用此為事實¶
<pb:KR4i0023_WYG_016-3a>¶
　如石廷年云杜甫句何畧薛能詩未工錢易詩云子¶
　美無情甚都官著意頻李定詩云不霑工部風騷力¶
　猶占勾芒造化權獨王荆公詩用此作梅花詩最為¶
　有意所謂少陵為爾牽詩興可是無心賦海棠近於¶
　曾大父酬唱集中有凌景陽一絶句似亦有意末句¶
　云多謝許昌傳雅什蜀都曾未識詩人不道破為尤¶
　工也¶
江南野中有小白花朩髙數尺春開極香土人呼為㻛¶
<pb:KR4i0023_WYG_016-3b>¶
　花㻛玉名取其白也魯直云荆公欲作詩而陋其名¶
　予謂名曰山礬野人取其葉以染黄不借礬而成色¶
　故以名爾嘗有絶句云髙節亭邊竹已空山礬獨自¶
　倚春風是也近見曾端伯髙齋詩話云此花即唐昌¶
　玉蘂花所謂一樹瓏鬆玉刻成飄廊㸃地色輕輕者¶
　以余觀之恐未必然爾玉蘂佳名也此花自唐流傳¶
　至今當以玉蘂得名不應捨玉蘂而呼㻛魯直亦不¶
　應捨玉蘂而名山礬也豈端伯别有所據耶¶
<pb:KR4i0023_WYG_016-4a>¶
瓊花唯楊州后土祠中有之其他皆八僊近似而非也¶
　鮮于子孫嘗有詩云百蘤天下多瓊花天上希結根¶
　記靈祠地著不可移八蓓冠羣芳一株攅萬枝而宋¶
　次道春明退朝錄乃云瓊花一名玉蘂按唐朝唐昌¶
　觀有玉蘂花王建詩所謂女冠夜覓香來處唯見堦¶
　前碎月明是也長安觀亦有玉蘂花劉禹錫所謂玉¶
　女來看玉樹花異香先引七香車是也唐内苑亦有¶
　玉蘂花李徳裕與沈傳師草詔之夕屢同賞翫故徳¶
<pb:KR4i0023_WYG_016-4b>¶
　裕詩云玉蘂天中朩金閨昔共窺而沈傳師和篇亦¶
　云曾對金鑾直同依玉樹隂是也招隠山亦有玉蘂¶
　花李徳裕所謂吳人初不識因予賞翫乃得此名是¶
　也由是論之則玉蘂花置一處有哉其非瓊花明矣¶
　東坡瑞香詞有后土祠中玉蘂之句者非謂玉蘂花¶
　止謂瓊花如玉蘂之白爾¶
山海經云崑崙之墟北有珠樹文王樹玗琪樹皆實樹¶
　也詩家用琪樹多矣往往以為仙樹未易得見故孫¶
<pb:KR4i0023_WYG_016-5a>¶
　綽天台賦云琪樹璀璨而垂珠蕭防云桂宫路冷鶴¶
　歸早琪樹風清鸞去遲武伯奮云琪樹年年玉蘂新¶
　洞宫長閉綵霞春蔡隠丘詠琪樹詩云山上天将近¶
　人間路漸遥誰當雲裏見知欲度仙橋是人間未必¶
　有此樹也而六朝事迹載寳林寺有琪樹在法堂前¶
　梅摯有詩云影借金田潤香隨璧月流逺疑元帝植¶
　近想誌公逰何耶¶
後漢和帝紀言南海舊獻荔枝十里一置五里一堠奔¶
<pb:KR4i0023_WYG_016-5b>¶
　騰阻險死者堆路故東坡詩云十里一置飛塵灰五¶
　里一堠兵火催顛坑仆谷相枕籍知是荔枝龍眼來¶
　而張九齡作荔枝賦序云南海郡荔枝状甚壊詭余¶
　往在西掖嘗盛稱之諸公莫有知者唯舍人劉侯知¶
　之作賦以誇大以為甘㫖之極則是九齡乃創見也¶
　議者謂楊妃酷好安知非九齡有以啟之鮑防雜感¶
　詩云五月荔枝初破顔朝離象郡夕函闗鴈飛不到¶
　桂陽嶺馬走皆從林邑山則當時征求之急亦可見¶
<pb:KR4i0023_WYG_016-6a>¶
　矣¶
楚詞云折踈麻兮瑶華将以遺兮離居瑶華謂麻之華¶
　白也詩載朩桃朩李樨椒芍藥之類皆相贈問之物¶
　所謂踈麻者所以贈問離居也謝靈運南樓遲客詩¶
　云瑶華未堪折蘭苕已屢摘路阻莫贈問何以慰離¶
　析蓮嶺溪行云握蘭徒勤摘折麻心莫展駱賓王思¶
　家詩云旅行悲泛梗離恨斷踈麻錢起題輞川詩云¶
　折麻定延竚乘月期相尋皆用楚詞意用於離居至¶
<pb:KR4i0023_WYG_016-6b>¶
　於起贈趙給事詩乃云不惜瑶華報朩桃則是以瑶¶
　華為玉誤矣¶
東坡賞枇杷詩曰魏花真老伴盧橘認鄉人又曰客來¶
　茶罷空無有盧橘楊梅尚帶酸則皆以盧橘為枇杷¶
　也彼徒見上林賦有盧橘夏熟之語遂以為枇杷審¶
　爾則夏熟之下不當復有黄甘枇杷撚柿之品然唐¶
　子西李氏山園記言有一物而為二物者如上林賦¶
　所謂盧橘夏熟又言枇杷撚柿是也若據子西言則¶
<pb:KR4i0023_WYG_016-7a>¶
　盧橘即枇杷矣李白宫中行云盧橘為秦樹許渾送¶
　表兄奉使南海云盧橘花香拂釣磯若以為枇杷則¶
　何獨秦中南海有耶錢起送陸贄詩云思親盧橘熟¶
　用陸績懐橘事則又以為朩奴益無按據¶
白樂天賦有木八章其六章託弱栁櫻桃枳橘杜黎野¶
　葛水檉以諷在位者至第七章則曰有朩如凌霄擢¶
　秀非孤標偶依一株樹遂抽百尺條自謂得其勢無¶
　因有動揺一旦樹摧倒獨立忽飄飄疾風從東來吹¶
<pb:KR4i0023_WYG_016-7b>¶
　折不終朝又専以諷附麗權勢者其八章則曰有朩¶
　名丹桂四時香馥馥風影清如水霜華冷如玉獨占¶
　小山幽不容凡鳥宿重任雖大過直心自不曲縱非¶
　梁棟才猶勝尋常朩盖樂天自謂也樂天素善李紳¶
　而不入徳裕之黨素善牛僧孺楊虞卿而不入宗閔¶
　之黨素善劉禹錫而不入伾文之黨中立不倚峻節¶
　凛然於八朩之中而自比於桂殆未為過也¶
酉陽雜組言隋朝種植法七十巻不說牡丹則隋朝花¶
<pb:KR4i0023_WYG_016-8a>¶
　藥中所無也然北齊楊子華在隋朝之前乃有畫牡¶
　丹處極分明之句何耶至唐則此花盛矣栁子厚龍¶
　城錄載宋單父能種藝之術牡丹變易千種上皇召¶
　至驪山種花萬種色様各不同信乎人力或能勝天¶
　工也歐永叔洛陽牡丹圖詩云當時絶品可数者魏¶
　紅窈窕姚黄妃夀安細葉開尚少朱砂玉版人未知¶
　四十年間花百變最後最好潜溪緋自唐天寳至本¶
　朝熙豐間三百餘年宜其花種日盛然見於圖者九¶
<pb:KR4i0023_WYG_016-8b>¶
　十種而已豈能登萬様之數哉栁濘詩云近來無奈¶
　牡丹何數十千錢買一窠今朝始得分明見也共戎¶
　葵較㡬多王文康公詩云棗花至小能成實桑葉雖¶
　柔解吐絲堪笑牡丹如斗大不成一事只空枝皆激¶
　逐末之弊者也¶
歐公在揚州暑月㑹客取荷花千朶揷畫盆中圍繞坐¶
　席又命坐客傳花人摘一葉盡處飲以酒故荅吕通¶
　判詩云千頃芙蕖盖水平揚州太守舊多情畫盆圍¶
<pb:KR4i0023_WYG_016-9a>¶
　處花光合紅袖傳來酒令行然維揚芍藥妙天下可¶
　以奴視荷花而是時歐公不聞有芍藥勝㑹何耶東¶
　坡在東武四月大㑹於南禪資福兩寺剪芍藥置瓶¶
　盎中供佛外以供賞翫不下七千餘朶有白花獨出¶
　於衆花之上圓如覆盂因有兩寺裝盛寳瓔珞一枝¶
　争看玉盤盂之詠惜乎歐公未知出此¶
杜子美古栢行云霜皮溜雨四十圍黛色參天二千尺¶
　沈存中筆談云無乃太細長乎余謂詩意止言髙大¶
<pb:KR4i0023_WYG_016-9b>¶
　不必以尺寸計也詩評載王郊大夫竹詩示東坡其¶
　一聮云葉排千口劒幹聳萬條槍坡曰十條竹一箇¶
　葉也若郊者又何足以語詩乎坡又云人看王郊詩¶
　若能忍笑誠為難事葢謂此耳¶
珍朩竒卉生於深山窮谷之中不遇賞音與凡朩俱腐¶
　好事者之所深惜也唐招賢寺有山花色紫氣香穠¶
　麗可愛以託根招提偶赦於樵斧固為幸矣而人莫¶
　有知其名者白樂天一日過之而標其名曰紫陽於¶
<pb:KR4i0023_WYG_016-10a>¶
　是天下識所謂紫陽花者其珍如是也豈不為尤幸¶
　乎樂天之詩曰何年植向仙壇上早晚移栽到梵家¶
　雖在人間人不識與君名作紫陽花忠州鳴玉溪有¶
　花如蓮葉如桂香色艶膩當時亦無有識之者樂天¶
　又賦詩云如折芙蓉栽旱地似抛芍藥挂髙枝雲埋¶
　人隔無人識惟有南賓太守知嗚呼抱道懐材之士¶
　埋光鏟采於山林臯壤之間如此花者多矣求如樂¶
　天之賞鑒者孰謂無其人乎¶
<pb:KR4i0023_WYG_016-10b>¶
皮日休嘗謂宋廣平正資勁質剛態毅状宜其鐡腸石¶
　心不解吐婉媚辭然其所為梅花賦清便富艶得南¶
　朝徐庾體殊不類其人故東坡亦有請君援筆賦梅¶
　花未害廣平心似鐡之句近見葉少藴效楚人橘頌¶
　體作梅頌一篇以謂梅於窮冬凝嚴之中犯霜雪而¶
　不懾毅然與松栢並配非桃李所可比肩不有鐡腸¶
　石心安能窮其至此意甚佳審爾則唯鐡腸石心人¶
　可以賦梅花與日休之言異矣¶
<pb:KR4i0023_WYG_016-11a>¶
文選海賦云雲錦散文於沙汭之際故謝靈運詩有赤¶
　玉隠瑶溪雲錦被沙汭之句觀其語意正言沙石五¶
　色如雲錦被於岸爾世見韓退之作曲江荷花行云¶
　撑舟昆明度雲錦遂謂退之以雲錦二字状荷花其¶
　實非也謂之度雲錦言舟行於五色沙石之際豈謂¶
　荷花哉¶
竹固多種所謂桃枝竹者叢生而節踈亦謂之慈竹言¶
　生不離本也王勃所謂宗生族茂天長地久萬柢争¶
<pb:KR4i0023_WYG_016-11b>¶
　盤千株競糺者梁簡文荅獻簟書云五離九折出桃¶
　枝之翠筍皆言桃枝竹也若桃竹則異是矣老杜桃¶
　竹杖引云江心蟠石生桃竹斬根削皮如紫玉則其¶
　色正紫今桃枝竹不然東坡援栁子厚詩云盛時一¶
　失貴反賤桃笙葵扇安可常初不知桃笙為何物偶¶
　閲方言宋魏之間謂簟為笙方悟桃笙以桃竹為簟¶
　也坡又云桃竹葉如椶身如竹宻節而實中犀理痩¶
　骨豈非以此竹為簟耶梅聖俞云誰知廣文直桃簟¶
<pb:KR4i0023_WYG_016-12a>¶
　冷如氷恐亦是用此竹¶
成都記杜宇又曰杜主自天而降稱望帝好稼穡治郫¶
　城後望帝死其魂化為鳥名曰杜鵑故老杜云昔日¶
　蜀天子化為杜鵑似老烏又曰古時杜鵑稱望帝魂¶
　作杜鵑何微細又曰我見常再拜重是古帝魂博物¶
　志稱杜鵑生子寄之他巢百鳥為飼之故老杜云生¶
　子百鳥巢百鳥不敢嗔仍為餧其子禮若奉至尊又¶
　云寄巢生子不自啄羣鳥至今與哺雛老杜集中杜¶
<pb:KR4i0023_WYG_016-12b>¶
　鵑詩行凡三篇皆以杜鵑比當時之君而以哺雛之¶
　鳥譏當時之臣不能奉其君曾百鳥之不若也最後¶
　一篇徒言杜鵑垂血上訢不得其所盖說明皇蒙塵¶
　之時也故末句云豈思舊日居深宫嬪嬙左右如花¶
　紅¶
元微之謫通州白樂天有詩云寅年籬下多逄虎亥日¶
　沙頭始賣魚後人有東南行云亥日饒蝦蟹寅年足¶
　虎貙張籍云江村亥日長為市山谷亦有魚収亥日¶
<pb:KR4i0023_WYG_016-13a>¶
　妻到市之句¶
人之悲喜雖本於心然亦生於境心無係累則對境不¶
　變悲喜何從而入乎淵明見林朩交䕃禽鳥變聲則¶
　歡然有喜人以為逹道余謂尚未免著於境者歐永¶
　叔先在滁陽有啼鳥一篇意謂縁巧舌之人謫官而¶
　今反愛其聲後考試崇政殿又有啼鳥一篇似反滁¶
　陽之詠其曰提胡盧不用沽美酒宫壺日賜新撥醅¶
　老病足以扶衰朽百舌子莫道泥滑滑宫花正好愁¶
<pb:KR4i0023_WYG_016-13b>¶
　雨來煖日方催花亂發末章云可憐枕上五更聽不¶
　似滁州山裏聞盖心有中外枯菀之不同則對境之¶
　際悲喜隨之爾啼鳥之聲夫豈有二哉¶
老杜白小詩云白小羣分命天然二寸魚細微霑水族¶
　風俗當園蔬言白小與菜無異豈復有厚味哉故白¶
　樂天亦有下飯腥鹹白小魚之句余謂魚始二寸已¶
　就烹魚之窮也寒士又從而食之其窮抑甚梅聖俞¶
　有琴髙魚詩云大魚人騎上天去留得少鱗來按觴¶
<pb:KR4i0023_WYG_016-14a>¶
　又有針口魚賦云有魚針喙形甚小常乘春波來不¶
　少取之一掬不重銖抄則白小之魚尚為文人行也¶
縮項鯿出襄陽以禁捕遂以槎斷水因謂之槎頭縮項¶
　鯿孟浩然云魚藏縮項鯿老杜云謾釣槎頭縮項鯿¶
　皆言縮項而東坡乃謂一鈎歸釣縮頭鯿或疑坡為平¶
　側所牽乃爾殊不知長腰粳米縮頭鯿魚楚人語也¶
文房四譜載段成式以靈藍紙贈温廷筠有詩云三十¶
　六鱗充使時數畨猶得表相思謂鯉魚三十六鱗充¶
<pb:KR4i0023_WYG_016-14b>¶
　使謂憑鯉魚寄書也用文選呼児烹鯉魚中有尺素¶
　書之義沈存中筆談云鯉魚當脇一行三十六鱗鱗¶
　有黒文如十字故謂之鯉二宋亦嘗用此而聞其說¶
　元憲云私書一紙離懐苦望斷波中六六鱗景文云¶
　君軒戀結蕭蕭馬尺素愁憑六六魚謂六六三十六¶
　也¶
栁子厚有放鷓鴣詞人徒知其不肯以生命供口腹其¶
　仁如是也余謂此詞乃作於詔追之時有自悔前失¶
<pb:KR4i0023_WYG_016-15a>¶
　之意故前言狥媒得食不復顧後言同類相呼莫相¶
　顧媒與類皆謂伾文也¶
潮州上强精舍寺有陳朝觀音商仲容書寺額三門髙¶
　百尺謂之三絶又池有金鯽魚數年一現故白樂天¶
　詩有唯有上强精舍寺最堪逰處未曾逰之句盖為¶
　此也臨安六和寺亦有金鯽池蘇子美六和寺詩云¶
　松橋待金鯽竟日獨遲留亦以其出有時故竟日待¶
　之云爾自子美之後四十年東坡始逰茲寺嘗投餅¶
<pb:KR4i0023_WYG_016-15b>¶
　餌待之乃略出不食復入坡以謂此魚難進易退而¶
　不妄食宜其夀若此其語深有味也¶
　¶
　¶
　¶
　¶
　¶
　韻語陽秋巻十六¶
