# -*- mode: mandoku-view; -*-
#+TITLE: 韻語陽秋
#+DATE: 2015-08-25 00:44:55.074997
#+PROPERTY: ID KR4i0023
#+PROPERTY: BASEEDITION WYG    
#+PROPERTY: JUAN 卷十四
<pb:KR4i0023_WYG_014-1a>¶
欽定四庫全書¶
　韻語陽秋巻十四　　　　宋　葛立方　撰¶
本朝書米元章蔡君謨為冠餘子莫及君謨始學周越¶
　書其變體出於顔平原元章始學羅遜濮王(諱/讓)書其¶
　變體出於王子敬君謨泉州橋柱題記絶過平原元¶
　章鎭江焦山方丈入版壁所書與子敬行筆絶相類¶
　藝至於此亦難矣東坡贈六觀老人詩云草書非學¶
　聊自悟落筆巳喚周越奴則越之書未甚高也襄陽¶
<pb:KR4i0023_WYG_014-1b>¶
　學記乃羅遜書元章亦襄陽人始效其作至於力挽¶
　萬鈞沉著痛快處遜法豈能盡耶¶
東坡詩云元章作書日千紙平生日苦誰與美畫地為¶
　餅未必似要令癡兒出饞水如此等句似非知元章¶
　書者晩年尺牘中語乃不然所謂嶺海八年念米元¶
　章邁徃凌雲之氣清雄絶俗之文超邁入神之字何¶
　時見之以洗瘴毒又云恨二十年相從知元章不盡¶
　所謂畫地為餅未必似者其知元章不盡者歟¶
<pb:KR4i0023_WYG_014-2a>¶
王摩詰自謂宿世縁詞客前身眞畫師故竇䝉所著畫¶
　拾遺稱之云詩合國風公幹之能畫關山水子華之¶
　聖加以心融物外道契元微則其用筆清潤秀整豈¶
　他人之可並哉余在毗陵見孫潤夫家有王維畫孟¶
　浩然像絹素敗爛丹青已渝維題其上云維嘗見孟¶
　公吟曰日暮馬行疾城荒人住稀又吟曰挂席數千¶
　里名山都未逢泊舟潯陽郭始見香鑪峯余因美其¶
　風調至所舎圖於素軸又有太子文學陸羽鴻漸序¶
<pb:KR4i0023_WYG_014-2b>¶
　云昔周王得駿馬由谷之人獻神馬八匹葉公好假¶
　龍庭下見眞龍一頭顔太師好異典郭山人閑贈金¶
　匱文李法曹好古篆莫居士贈玉筯字此四者得非¶
　氣合不召而至焉中園生舊任杞王府户曹任廣州司¶
　馬金陵崔中字子向家有古今圖畫一百餘軸其石¶
　上蕃生岩中二隱西方無量壽佛天下第一余有王¶
　右丞畫襄陽孟公馬上吟詩圖并其記此亦謂之一¶
　絶故贈焉以禆中園生畫府之闕唐貞元年正月二¶
<pb:KR4i0023_WYG_014-3a>¶
　十有一日誌之後有本朝張洎題識云癸未歲余為¶
　尚書郎在京師客有好事者浚儀橋逆旅見王右丞¶
　襄陽圖尋訪之已為人取去他日有吳僧楚南挈圖¶
　而至問其所來即浚儀橋之本也雖縑軸塵古尚可¶
　窺覽觀右丞筆迹窮極神妙襄陽之狀頎而長峭而¶
　瘦衣白袍靴㡌重戴乘欵段馬一童總角提書笈負¶
　琴而從風儀落落凛然如生復觀陸文學題記辭翰¶
　竒絶金匱文前史遺事中園生彼何人斯按孟君當¶
<pb:KR4i0023_WYG_014-3b>¶
　開元天寶之際詩名籍甚遊長安右丞傾葢延譽或¶
　云右丞見其勝巳不能薦於天子因坎坷而終故襄¶
　陽别右丞詩云當路寧相似知音世所希乃其事也¶
　予頃在金城亦曾見一圖葢傳寫之本所題詩後有¶
　水落魚梁淺天寒夢澤深之句今眞本即無故事存¶
　焉以遺來者孟冬十有一日南譙張洎題潤夫謂此¶
　畫是維親筆無疑余謂曰此俗工搨本也張洎謂襄¶
　陽之狀頎而長峭而瘦今所繪乃一矮肥俗子爾徐¶
<pb:KR4i0023_WYG_014-4a>¶
　觀其題識三篇字皆一體魯魚之誤尤多信非維筆¶
　潤夫然之因以題識書於此¶
韓幹畫馬絶妙一時杜子美嘗贊之云韓幹畫馬毫端¶
　有神驎騮老大騕褭清新此畫與贊舊藏李後主家¶
　其後李伯時得之則馬四足已敗爛伯時題之云此¶
　馬雖無追風奔電之足然甚有生氣因自作四足以¶
　補之遂為伯時家畫譜中第一一日出以示王公明¶
　之祖祖甚愛之時祖有商鼎亦甚珍惜王曰如能¶
<pb:KR4i0023_WYG_014-4b>¶
　以韓畫相易不敢靳也於是贈商鼎而得其畫今見¶
　藏公明家余壻沈子直嘗見極愛之為余言此余因¶
　作六字四言云側足俄然尊足蹶蹄那害全蹄還解¶
　追風奔電不妨一躍檀溪後見張文潛集有蕭朝散¶
　韓幹馬圖亡後足詩殆與此相類豈幹之畫馬尤妙¶
　於足天工勅六丁雷電下取將耶¶
張長史以醉故草書入神老杜所謂楊公拂箧笥舒巻¶
　忘寢食念昔揮毫端不獨觀酒德是也許道寧以醉¶
<pb:KR4i0023_WYG_014-5a>¶
　故畫入神山谷所謂徃逢醉許在長安蠻溪大硯摩¶
　松煙醉拈枯筆墨淋浪勢若山崩不停手是也大抵¶
　書畫貴胷中無滯小有所拘則所謂精神氣者逝矣¶
　鍾王顧陸不假之酒而能神者上機之士也如張許¶
　輩非酒安能神哉¶
祕省古今名畫殆充棟宇余在省歲久與同舍郎日取¶
　數軸評翫殆有啗肉之味如所用絹素凡涉名筆必¶
　密緻𦂳厚葢慮其易敗也老杜戲韋偃為雙松歌云¶
<pb:KR4i0023_WYG_014-5b>¶
　我有一匹好東絹重之不減錦繡段請君放筆為直¶
　幹則偃筆之妙非好東絹不與也米元章畫史云古¶
　畫唐初皆生絹後來皆以熟湯半熟入粉槌如銀版故¶
　作人物精彩今人收唐畫必以絹辨見文粗便謂不¶
　唐非也余謂用粉槌絹固善然視他絹丹青尤易淪¶
　也¶
魯直云小字莫作凝涷蠅樂毅論勝遺教經又嘗云遺¶
　教經或云羲之書在楷法中小不及樂毅論然清新¶
<pb:KR4i0023_WYG_014-6a>¶
　方重度越蕭子雲數等則是小字中樂毅論為冠絶¶
　也米氏書畫史云樂毅論智永䟦云梁世摹出天下¶
　珍之内書誤兩字以雌黄塗定世無此本余於杭州¶
　天竺僧處得一本有改誤兩字又不闕唐諱是梁本¶
　也¶
唐明皇使韓幹師陳閎畫馬及畫成明皇恠不與閎同¶
　幹奏曰臣之師即陛下内廏馬也上異之其後畫入¶
　神品按老杜丹青引贈曹霸云弟子韓幹早入室亦¶
<pb:KR4i0023_WYG_014-6b>¶
　能畫馬窮殊相則幹之師乃曹霸爾孰謂師内廏馬¶
　便能盡毫端之妙乎¶
世傳職貢圖乃閻立本所畫東坡作詩亦云本筆所謂¶
　音容獊獰股竒龎横絶隴海逾濤瀧珍禽瑰産爭牽¶
　杠名王解辮却葢幢者也按朱景元畫録謂職貢圖¶
　乃其弟立德所作立本所畫諸國王粉本爾¶
薛稷不特以書名而畫亦居神品老杜所謂我遊梓州¶
　東遺跡涪江邊畫藏青蓮界書入金牒懸是也老杜¶
<pb:KR4i0023_WYG_014-7a>¶
　又有薛少保畫鶴一篇所謂薛公十一鶴皆寫青田¶
　眞是也余謂陸探微作一筆畫實得張伯英草書訣¶
　張僧繇點曳斫拂實得衛夫人筆陣圖訣吳道子又¶
　授筆法於張長史信書畫用筆同于三昧薛稷書法¶
　鴈行禇河南而丹青之妙乃復如許當是書法三昧¶
　中流出也先帝天馬玊花驄畫工如仙貌不同是日¶
　牽來赤墀下逈立閶闔生長風此老杜贈曹將軍詩¶
　也張彦遠畫記乃云曹霸仕至太府寺丞杜甫嘗贈¶
<pb:KR4i0023_WYG_014-7b>¶
　之歌明皇御廏有馬名玊花驄詔令圖之誤矣又南¶
　齊謝赫作古畫品錄云曹弗興之跡殆莫復傳唯秘¶
　閣之内一龍而巳而裴孝源公私録畫乃有曹弗興¶
　畫二巻謂九州名山圖秦皇東遊圖如此將孰信耶¶
歐陽文忠公詩云古畫畫意不畫形梅詩詠物無隱情¶
　忘形得意知者寡不若見詩如見畫東坡詩云論畫¶
　以形似見與兒童鄰賦詩必此詩定知非詩人或謂¶
　二公所論不以形似當畫何物曰非謂畫牛作馬也¶
<pb:KR4i0023_WYG_014-8a>¶
　但以氣韻為主爾謝赫云衛協之畫雖不該備形妙¶
　而有氣韻凌跨雄傑其此之謂乎陳去非作墨梅詩¶
　云含章簷下春風面造化工成秋兔毫意得不求顔¶
　色似前身相馬九方臯後之鑑畫者如得九方臯相馬¶
　法則善矣¶
自古畫維摩詰者多矣陸探微張僧繇吳道子皆筆法¶
　竒古然不若顧長康之神妙故老杜送許八歸江寧¶
　詩云虎頭金粟影神妙獨難忘言長康畫維摩畫在¶
<pb:KR4i0023_WYG_014-8b>¶
　焉故也維摩詰號金粟如在虎頭者長康小字也而¶
　釋者乃謂虎頭為維摩相金粟者釋有金粟豈不誤¶
　哉江寧瓦棺寺建康府城之西南今戒壇寺即遺基¶
　也按京師寺記云興寧中瓦棺寺初置士夫夫捐金¶
　帛未有過十萬者長康素貧遂鳴刹注百萬人皆疑¶
　之已而於北殿畫維摩像一軀與戴安道所為文殊¶
　對峙佛光照耀觀者如堵遂得錢百萬則虎頭筆蹟¶
　為當時所宗重可知矣荐更兵火壁既不存而畫亦¶
<pb:KR4i0023_WYG_014-9a>¶
　不可得見近歲京中都聖與來為建康總領首詢維¶
　摩不存之因寺僧莫能答因語之曰某守南雄嘗有¶
　人示石碣云唐㑹昌中杜牧嘗寄瓦棺維摩摹本於¶
　陳頴張彦遠刻於郡齋某因求東頴之本又刻於南¶
　雄尚有墨本在篋笥當以付子宜刻之戒壇庶幾舊¶
　物復歸而觀者皆知顧筆神妙果如此亦可以為戒¶
　壇之異事僧乃刻之¶
顔平原書妙天下跡其所自雖授法於其舅商仲容然¶
<pb:KR4i0023_WYG_014-9b>¶
　究其妙處得於張顚為多余家舊藏數碑皆用筆清¶
　勁而剛方之氣如其為人眞山谷所謂筆法錐沙屋¶
　漏心期曉日秋霜者耶¶
漢張芝嘗自品其書云上比崔杜不足下方羅趙有餘¶
　故世之言惡札者必曰羅趙東坡贈孫莘老詩云龔¶
　黄側畔難言政羅趙前頭且衒書言羅趙者譏莘老¶
　書不工也羅謂羅暉趙謂趙襲按張彦遠法書要録¶
　云襲與暉並以能草見重關西矜巧自衒衆頗惑之¶
<pb:KR4i0023_WYG_014-10a>¶
　則謂之惡札亦寃矣¶
虞泉作述書賦於前而竇永作述書賦於後凡能書之¶
　士殆無遺矣永稱其兌䝉書云包雜體冠衆賢手運¶
　目擎瞬息彌年而䝉亦稱永云翰墨厮張王文章凌¶
　班馬詩藻雄贍草𨽻精深後永亡䝉有詩云季江留¶
　被住子敬與琴亡其傷之深矣若二人者游藝絶倫¶
　友誼尤篤眞難兄難弟哉米芾書畫史載晉庾翼眞¶
　跡在張齊賢孫直清家古黄麻紙全幅上有竇䝉審¶
<pb:KR4i0023_WYG_014-10b>¶
　定印則知䝉精鑑博識舊矣¶
韓退之云凡為文詞宜畧識字遂從歸登學科斗書則¶
　知留意字學者當以識字為本也顔魯公書跡冠當¶
　代有干祿字様行於世者畏學書者不識字爾退之¶
　詩云阿買不識字頗知書八分詩成使之寫亦足張¶
　吾軍豈非貶之之辭耶又按擇朩以八分受知於明¶
　皇固嘗與蔡有鄰顧文學並直供侍故老杜有分日¶
　示諸王鉤深法更祕之語而謂之不識字可乎以是¶
<pb:KR4i0023_WYG_014-11a>¶
　二説校之則阿買非擇朩明矣¶
米元章書畫竒絶從人借古本自臨搨臨竟併與臨本¶
　眞本還其家令自擇其一而其家不能辨也以此得¶
　人古書畫甚多東坡屢有詩譏之二王書跋尾則云¶
　錦囊玉軸來無趾粲然奪眞擬聖智又云巧偷豪奪¶
　古來有一笑誰似癡虎頭山谷亦有戲贈云滄江靜¶
　夜虹貫月定是米家書畫船余謂人之嗜好躭著乃¶
　至於此元章嘗以九物換劉季孫子敬帖不獲其意¶
<pb:KR4i0023_WYG_014-11b>¶
　歉然張芸叟作詩云請君出竒帖與此九物并今日¶
　投汴水明日到滄溟又有破紙博珠玉之句亦可以¶
　警膏肓於書畫者¶
左傳云周成王蒐於岐陽而韓退之石鼓歌則曰宣王¶
　所謂宣王憤起揮天戈蒐於岐陽騁雄俊是也韋應¶
　物石鼓歌則曰文王所謂周文大獵岐之陽刻石表¶
　功何煒煌是也唐蘇氏載記云石鼓文謂周宣王獵¶
　碣共十鼓東坡石鼓詩亦云憶昔周宣歌鴻鴈方卲¶
<pb:KR4i0023_WYG_014-12a>¶
　聯翩賜圭卣不知韋詩云周文安據乎歐永叔云前¶
　世所傳古遠竒怪之事類多虚誕而難信况傳記不¶
　載不知韋韓二君何據而有以説也梅聖俞亦有詩¶
　云傳至我朝一鼓亡九鼓缺剥文失行兵人偶見安¶
　碓床云鼓作臼刳中央心喜遺篆猶在旁以臼易臼¶
　庸何傷神物㑹合居一方此與延平寶劍何異哉¶
東坡評張顚懐素草書云張顚醉素兩秃翁追逐世好¶
　稱書工有如市倡抹青紅卑之甚矣至評六觀老人¶
<pb:KR4i0023_WYG_014-12b>¶
　草書則云心如死灰實不枯逢場作戲三昧俱蒼䑕¶
　奮髯飲松腴剡籐玉板開雪膚遊龍天飛外人呼莫¶
　作羞澁羊氏姝則知坡之所喜者貴於自然雕鐫而¶
　成者非所貴也然張顚自言見公主擔夫爭道而得¶
　筆法觀公孫大娘舞劍器而得神俊僧懐素自言吾¶
　觀夏雲多竒峯輙師之謂夏雲因風變化無常勢草¶
　書亦當爾則二人筆法固亦出於自然而坡去取之¶
　異如此何耶李頎贈顚詩云皓首第草𨽻時稱太湖¶
<pb:KR4i0023_WYG_014-13a>¶
　精則知顚又精於𨽻書錢起贈素詩曰妙畫伯英書¶
　能翻梵王字則知素又精於梵字苑舍人亦能梵字¶
　故王維贈詩云楚詞共許勝揚馬梵字何人辨魯魚¶
　言世人識梵字者少也¶
韓擇朩作八分書師蔡邕法風流閑媚號伯喈中興蔡¶
　有鄰亦善八分其始拙弱至天寶遂精故杜子美贈¶
　李潮八分歌云尚書韓擇朩騎曹蔡有鄰開元巳來¶
　數八分潮也奄有二子成三人又有送顧八分適洪¶
<pb:KR4i0023_WYG_014-13b>¶
　吉州詩亦引二人者以比顧所謂昔在開元中韓蔡同¶
　贔屭三人並入直恩澤各不二是也明皇八分師擇¶
　朩嘗於彩牋上書以賜張説¶
僧惠崇善為寒汀煙渚蕭灑虚曠之狀世謂惠崇小景¶
　畫家多喜之故魯直詩云惠崇筆下開江面萬里晴¶
　波向落暉梅影横斜人不見鴛鴦相對浴紅衣東坡¶
　詩云竹外桃花三兩枝春江水暖鴨先知蔞蒿滿地¶
　蘆芽短正是河豚欲到時舒王詩云畫史紛紛何足¶
<pb:KR4i0023_WYG_014-14a>¶
　數惠崇晩出吾最許沙平水澹西江浦鳬鴈靜立將¶
　儔侶皆謂其工小景也¶
王荆公題燕侍郎山水詩有燕公侍書燕王府王求一¶
　筆終不與之句故燕畫之在世者甚鮮學士院亦有¶
　燕侍郎畫圖荆公有一絶云六幅生綃四五峯暮雲¶
　樓閣有無中去年今日長千里遥望鍾山與此同張天¶
　覺有詩䟦其後云相君開巻憶江東髣髴鍾山與此¶
　同今日還為一居士翛然身在畫圖中¶
<pb:KR4i0023_WYG_014-14b>¶
余時隨先文康公至汝州嘗至龍興寺觀吳道子畫兩¶
　壁一壁作維摩示疾文殊來問天女散花一壁作太¶
　子遊四門釋迦䧏魔成道筆法竒絶壁用黄沙搗泥¶
　築之其堅如鐵然土人不知愛重宣和間先公到官¶
　始命脩整置關鎻納匙於郡治後劉元忠傳得東坡¶
　寄子由詩方知子由曾施百縑所謂似聞遺墨留汝¶
　海古壁蝸涎可垂涕力捐金帛扶棟宇錯落浮雲巻秋¶
　霽是也坡集載鳯翔普門開元吳畫詩所謂亭亭雙¶
<pb:KR4i0023_WYG_014-15a>¶
　林間彩暈扶桑暾中有至人談寂滅悟者悲涕迷者¶
　手自捫蠻君鬼伯千萬萬相排競進頭如黿當是作¶
　釋迦涅槃相爾恨不得一見之¶
　¶
　¶
　¶
　¶
　¶
<pb:KR4i0023_WYG_014-15b>¶
　¶
　¶
　¶
　¶
　¶
　¶
　¶
　韻語陽秋巻十四¶
