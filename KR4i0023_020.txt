# -*- mode: mandoku-view; -*-
#+TITLE: 韻語陽秋
#+DATE: 2015-08-25 00:44:55.170188
#+PROPERTY: ID KR4i0023
#+PROPERTY: BASEEDITION WYG    
#+PROPERTY: JUAN 卷二十
<pb:KR4i0023_WYG_020-1a>¶
欽定四庫全書¶
　韻語陽秋巻二十　　　　宋　葛立方　撰¶
李白詩云朝發汝海東暮栖龍門中又云朝别凌煙樓¶
　暝投永華寺又云朝别朱雀門暮栖白鷺洲又云雞¶
　鳴發黄山暝投鰕湖宿可見其常作客也范傳正言¶
　白偶乘扁舟一日千里或遇勝境終年不移往來牛¶
　斗之間長江逺山一泉一石無往而不自得也則白¶
　之長作客乃好逰爾非若杜子美為衣食所驅者也¶
<pb:KR4i0023_WYG_020-1b>¶
　李陽氷論白云王公趨風到嶽結軌羣賢翕習如鳥¶
　歸鳯魏顥論白云携駿馬美妾所適二千石郊迎飲¶
　數斗徑醉夫豈有衣食之廹哉¶
今人作詩自述則稱我謂人則稱君往往相習皆然杜¶
　子美送孔巢父詩云道甫問信今何如墜馬諸公携¶
　酒相看詩云甫也諸侯老賓客遇王倚飲云在扵甫¶
　也何由羡則自述乃稱名送樊侍遇云至尊方旰食¶
　仗爾布嘉惠寄李白云昔年有狂客號爾謫仙人送¶
<pb:KR4i0023_WYG_020-2a>¶
　竇九云非爾更持節何人符大名則謂人乃稱爾若¶
　謂尊之甚則稱名則前三人皆非通貴之士若謂卑¶
　之甚則稱爾以後三人皆非穉孺之列盖其詩格變¶
　應如是恐不繫重輕也¶
心醉六經尚友千載謂之好古可也今之好古者乃不¶
　然書畫貴整而必取腐爛陳暗者以為竒器物貴新¶
　而必取穿漏弇薄者以為異曰是古也乃不靳貲費¶
　而求之何其不思之甚耶書畫貴古猶欲識其筆法¶
<pb:KR4i0023_WYG_020-2b>¶
　之淵源以穿漏弇薄之器而珍之此何理哉嘗觀老¶
　杜銅瓶詩云亂後碧井廢時清瑶殿深其末云蛟龍¶
　雖缺落猶得折黄金則以古物而要厚貲自古而然¶
張景陽七命有浮三翼泛中沚之句故詩家多用三翼為¶
　輕舟如梁元帝日華三翼舸元微之光隂三翼過是¶
　也按越絶書伍子胥水戰兵法内經曰大翼一艘廣¶
　一丈五尺二寸長十丈中翼一艘廣一丈三尺五寸¶
　長五丈六尺小翼一艘廣一丈二尺長九丈所謂三翼¶
<pb:KR4i0023_WYG_020-3a>¶
　者皆巨戰舩也用為輕舟悞矣¶
舒王作前元豐行云倒持龍骨掛屋敖後元豐行云龍¶
　骨長乾掛梁梠龍骨水車也是嵗豐稔故龍骨掛而¶
　不用又有寄楊徳逄詩云遥聞青秧底復作龜兆拆¶
　翛翛兩龍骨豈得長掛壁是嵗亢旱故反前詠爾東¶
　坡亦有水車詩云翻翻聮聮衘尾鴉犖犖确确蛻骨¶
　蛇分畦翠浪走雲陣刺水綠鍼抽稻芽天公不念老¶
　農泣喚取阿香推雷車言水車之利不及雷車所霑¶
<pb:KR4i0023_WYG_020-3b>¶
　者廣也¶
瓢之為器貧者所用故顔子以一瓢飲而揚子比之山¶
　雌文康公築室泛金溪上闔門千指朝虀暮鹽未嘗¶
　敢以貧為病嘗因溪結亭號曰瓢飲盖欲少見慕賢¶
　好古安貧樂道之意予嘗有詩云我不學許由隠煙¶
　霧得瓢不飲惟掛樹又不學徳義居虎丘帶瓢入市¶
　多騎牛分無玉甌囊古錦病渇文園只瓢飲下瞰金¶
　溪新結亭未須引吸如長鯨但願金溪化為酒嵗嵗¶
<pb:KR4i0023_WYG_020-4a>¶
　持瓢醉花栁¶
君子為小人誣衊沮抑則其詩怨故寓之扵物以舒其¶
　憤如朱書古鏡詩所謂我有古時鏡初自壊陵得蛟¶
　龍猶泥蟠魑魅幸月蝕是也小人既敗君子得志之¶
　秋則其詩昌故寓之扵物以快其志如劉禹鍚磨鏡¶
　篇所謂萍開綠池滿暈盡金波溢山神妖氣沮野魅¶
　真形出是也黄子虚作妬佳月篇云狂雲妬佳月怒¶
　飛千里黒佳月了不嗔曾何汚潔白支頥少待之寒¶
<pb:KR4i0023_WYG_020-4b>¶
　光静無迹燦燦黄金盤獨照一天碧殆亦二子之意¶
郎基在潁川不置朩枕裴潛在兗州不取胡床居官清¶
　操要當如是白樂天在杭州取天竺片石受代携歸¶
　故其詩曰三年為刺史飲氷復食蘖唯向天竺山取¶
　得兩片石此抵有千金無乃傷清白暨守吳門復取¶
　洞庭雙石一以支琴一以貯酒故雙石詩有萬古遺¶
　水濱一朝入吾手之句洎罷府支琴石遂歸履道舊¶
　居故作詩云天上定應勝地上支機未必及支琴嗚¶
<pb:KR4i0023_WYG_020-5a>¶
　呼泉石膏肓人士之逸韻若樂天者豈潘子義所謂¶
　風流罪過也耶¶
李白作蜀道難以罪嚴武其末云所守或匪親化為狼¶
　與豺朝避猛虎夕避長蛇磨牙吮血殺人如麻錦城¶
　雖云樂不如早還家則武待白之禮未必優也武與¶
　杜甫情好甚厚一朝以飲酒過度而武㡬殺之則不¶
　如早還家之説乃白先見之明爾陸暢謁韋臯扵蜀¶
　郡暢感韋之遇已遂反其詞作蜀道易云蜀道易易¶
<pb:KR4i0023_WYG_020-5b>¶
　扵履平地¶
忘年交謂雖年齒尊㓜不侔而道義可為友也如張鎰¶
　之扵陸贄崔郭之扵李謙是已魯直云遂貧不去與¶
　忘年便以忘年作朋友用盖有來處也老杜過孟倉¶
　曹詩云清談見滋味爾軰可忘年則山谷所用豈茍¶
　云乎哉¶
鄭䖍受安禄山偽命洎賊平與張通王維並囚宣陽里因¶
　善畫祈扵崔圓遂得免死老杜所謂今如罝中兎子¶
<pb:KR4i0023_WYG_020-6a>¶
　雲識字終投閣是也及䖍貶台州有詩云可念此公¶
　懐直道也霑新國用輕刑如䖍者可謂之懐直道乎¶
　當是愛忘之言爾八哀詩亦云反覆歸聖朝㸃染無¶
　滌蕩老䝉台州掾泛泛浙江槳盖傷之也¶
杜甫悲陳濤詩云野曠天清無戰聲四萬義軍同日死¶
　言房琯之敗也琯臨敗猶持重而中人邢延恩促戰¶
　遂大敗故甫深悲之甫為右拾遺㑹琯罷相上疏力¶
　救琯肅宗大怒詔三司雜問宰相張鎬救之獲免故¶
<pb:KR4i0023_WYG_020-6b>¶
　洗兵馬行云張公一生江海客身長九尺鬚眉蒼盖¶
　感其救已也張無盡孤憤吟云房琯未相日所談皆¶
　臯䕫一朝陳濤下覆没十萬師中原己紛潰老杜尚¶
　嗟咨則老杜救琯之章豈亦出扵私情乎¶
建安七子唯劉公幹獨為諸王子所親曹操威燄盖世¶
　甄夫人出拜諸人皆伏而公幹獨平視雖論作而不¶
　悔亦可嘉矣故梅聖俞詩云公幹才俊或欺事平視¶
　美人曾不起自茲不得為故人論作左校瀕扵死公¶
<pb:KR4i0023_WYG_020-7a>¶
　幹嘗有贈從弟詩云亭亭山上松瑟瑟谷中風風聲¶
　一何盛松枝一何勁其寄意如是豈肯少屈扵操哉¶
　末篇又託興鳯凰有何時當來儀將須聖明君之句¶
　則不以聖明待操矣¶
老杜課伯夷辛秀伐朩則曰報之以微寒共給酒一斛¶
　遣信行修水筒則以浮𤓰裂餅以荅其恭謹陶淵明¶
　告其子則曰輒遣一力助汝薪水之勞亦人子也以¶
　善遇之盖古人之役僕夫其忠厚率如此初學記載¶
<pb:KR4i0023_WYG_020-7b>¶
　王褒買便了為奴作約使苦作以致聽劵而淚下鼻¶
　涕長一尺有不如早歸黄土陌令蚯蚓鑚額之語其¶
　少陵柴桑之罪人哉¶
白樂天作八漸偈云苦既非真悲亦是假則世間悲懽¶
　人我必能忘情始憲宗欲以樂天為刺史王涯以資¶
　淺為言遂得江州司馬及涯敗作詩快之有當君白¶
　首同歸日是我青山獨往時之句李徳裕扵樂天不¶
　見有隙徳裕貶崖州亦作三絶快之其一篇云樂天¶
<pb:KR4i0023_WYG_020-8a>¶
　嘗任蘇州日要勒須教用禮儀從此結成千萬恨今¶
　朝果中白家詩盖嘗以唐史考之樂天卒扵㑹昌之¶
　初武宗時也而徳裕之貶乃在宣宗大中年則徳裕¶
　之謫樂天死也久非樂天之詩明矣以是凖之快王¶
　涯之句恐亦未必然也¶
東坡文章妙一世然在掖垣作吕吉甫謫詞繼而吕復¶
　用遂納告毁抹在翰苑作上清儲祥碑繼而蔡元長¶
　復作遂遭磨毁非特此也蘇叔黨云昔公為蔵經記¶
<pb:KR4i0023_WYG_020-8b>¶
　初傳扵世或以為非在恵州作梅花詩至有以為笑¶
　此皆士大夫以文鳴者其説能使人必信乃繆妄如¶
　此信知識古戰塲文者鮮矣子由嘗䟦東坡遺藁云¶
　展巻得遺草流涕濕冠纓斯文久衰弊流涇自為清¶
　科斗蔵壁間見者空歎驚廢興自有時詩書付西京¶
傳曰學士大夫則知尊祖矣族之所在祖之所自出也¶
　其可以不敬乎陶淵明有贈長沙公詩序云予扵長¶
　沙公為族祖同出大司馬昭穆既逺以為路人故其¶
<pb:KR4i0023_WYG_020-9a>¶
　詩云同源分流人易世疎慨然晤歎念斯厥初禮服¶
　遂悠嵗月眇徂感彼行路眷焉踟蹰盖深傷之也長¶
　沙公扵淵明如此而淵明乃以古處自任其臨别贈¶
　言之際有進簣雖微終焉為山之句嗚呼淵明亦可¶
　謂賢矣杜子美數訪從孫濟而不免扵防猜故其詩¶
　云所來為宗族亦不謂盤餐勿受外嫌猜同姓古所¶
　敦觀長沙與濟尊祖之義掃地矣¶
賢者豹隠墟落固當和光同塵雖舍者争席奚病而况¶
<pb:KR4i0023_WYG_020-9b>¶
　扵盃酒之間哉陶淵明杜子美皆一世偉人也每田¶
　父索飲必使之畢其歡而盡其情而後去淵明詩云¶
　清晨聞叩門倒裳往自開問子為誰歟田父有好懐¶
　壺漿逺見候疑我與時乖老杜詩云田翁逼社日邀¶
　我嘗春酒呌婦開大瓶盆中為吾取二公皆有位者¶
　也扵田父何拒焉至扵田父有一世皆尚同願君汩¶
　其泥之説則始守陶之介久客惜人情如何拒鄰叟¶
　則何妨杜之通乎¶
<pb:KR4i0023_WYG_020-10a>¶
老杜避亂秦蜀衣食不足不免求給扵人如贈髙彭州¶
　云百年已過半秋至轉飢寒為問彭州牧何時救急¶
　難客夜詩云計拙無衣食途窮仗友生老妻書數紙¶
　應悉未歸情狂夫詩云厚祿故人書㫁絶常饑稚子¶
　色凄凉荅裴道州詩云虗名但䝉寒温問泛愛不救¶
　溝壑辱簡韋十詩云因知貧病人須棄能使韋郎迹¶
　也疎觀此五詩可見其難窘而有望扵朋友故舊也¶
　然當時能周之者㡬何人哉劉長卿云世情薄恩義¶
<pb:KR4i0023_WYG_020-10b>¶
　俗態輕窮厄山谷云持饑望路人誰能顔色温余扵¶
　子美亦云¶
東坡歸陽羡時流離顛躓之餘絶祿己數年受梁吉老¶
　十絹百絲之&KR0008;可見非有餘者李憲仲之子薦以四¶
　䘮未舉而公見則盡以贈之且贈以詩云推衣助孝¶
　子一溉滋湯旱誰能脫左驂大事不可緩章季黙三¶
　䘮未𦵏亦求扵公公亦有以助之有不辭毛粟施行¶
　自丘山積之句其髙誼盖出扵天資矣¶
<pb:KR4i0023_WYG_020-11a>¶
陶淵明乞食詩云饑來驅我去不知竟何之而繼之以¶
　感子漂母惠愧我非韓才句則求而有獲者也杜子¶
　美上水遣懐云驅馳四海内童稚日糊口而繼之以¶
　但遇新少年少逄舊知友則求而無所得者也山谷¶
　貧樂齋詩云饑來或乞食有道無不可過青草湖云¶
　我雖貧至骨猶勝杜陵老憶昔上岳陽一飰従人討由¶
　是論之則杜之貧甚扵陶而山谷之貧尚優扵杜也¶
杜子美身遭離亂復廹衣食足迹㡬半天下自少時逰¶
<pb:KR4i0023_WYG_020-11b>¶
　蘇及越以至作諌官奔走州縣既皆載壯逰詩矣其¶
　後贈韋左丞詩云今欲東入海即將西去秦則自長¶
　安之齊魯也贈李白詩云亦有梁宋逰方期拾瑶草¶
　則自東都之梁宋也發同谷縣云賢有不黔突聖有¶
　不煖席始來茲山中休駕喜地僻奈何迫物累一嵗¶
　四行役則自隴右之劒南也留别章使君云終作適¶
　荆蠻安排用莊叟随雲拜東皇掛席上南斗則自蜀¶
　之荆楚也夫士人既無常産為饑所驅豈免仰給扵¶
<pb:KR4i0023_WYG_020-12a>¶
　人則奔走道途亦理之常爾王建云一年十二月强¶
　半馬上看圓缺百年歡樂能幾何在家見少行見多¶
　不縁衣食相驅遣此身誰願長奔波李頎亦云男兒¶
　在世無産業行子出門如轉蓬皆為此也¶
　¶
　¶
　¶
　¶
<pb:KR4i0023_WYG_020-12b>¶
　¶
　¶
　¶
　¶
　¶
　¶
　¶
　韻語陽秋巻二十¶
